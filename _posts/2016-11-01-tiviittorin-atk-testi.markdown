---
layout: post
author: 'Teemu Tiilikainen'
title: Tiviittorin tieto- ja viestintäteknisiä taitoja mittaavan testin testi
date: 2016-11-01 13:45:16.000000000 +03:00
---

Sain menneellä viikolla mahdollisuuden benchmarkata Tiviittorin [tieto- ja viestintäteknisiä taitoja mittaavan testin](http://www.tiviittori.fi/ServicePages/Introduction.aspx).
Testin idea on hyvä ja näen sen toimivana loppukokeena, mikäli sitä käytetään esimerkiksi jonkin
kurssin arviointiin, mutta yksittäisenä mittarina henkilön tosiasiallisten ATK-taitojen kartoittamiseen
se ei toimi. Ymmärrän minkälaista osaamistaulukkoa testillä pyritään hakemaan, mutta omasta
mielestäni nippelitietoa kyselevät monivalintakysymykset eivät sovellu tietoteknisten taitojen mittaamiseen.

[Tiviittori](http://www.tiviittori.fi/Default.aspx) on verkkopohjainen työkalu tieto- ja 
viestintäteknisten taitojen arviointiin. Arviointityökalun avulla pyritään selvittämään
tvt-osaamisen tason ja mahdolliset täydennystarpeet eri osa-alueilla 
perustaidoista aina syvällisempään tietotyöosaamiseen. Tiviittorissa on 
kolme arviointikokonaisuutta:

1. Tietoyhteiskunta- ja mediataidot ovat digitaalisia laitteita käyttävän ja 
verkossa toimivan avaintaitoja. 
2. Teknis-käytännölliset taidot -testi keskittyy hyötykäyttäjän osaamiseen. 
3. Tietotyön taidot -testi kertoo, miten sujuvasti ja monipuolisesti hyödynnät tieto- ja viestintätekniikan tarjoamia 
mahdollisuuksia työssä yksilön ja yhteisön näkökulmasta. 

> Jokainen arviointikokonaisuus on jaettu osa-alueisiin, jotta tulosten tarkasteleminen 
> on selkeää. Esimerkiksi teknis-käytännöllisten taitojen osalta testataan ja 
> arvioidaan erikseen tekstinkäsittelyn ja taulukkolaskennan taidot.
>
>  -- Tiviittorin esittely

Valittetavasti ATK-alan, kuten monen muunkin alan, osaamisen mittaamisen ongelmana on se, että kyseisiä alaan
liittyviä taitoja on vaikea mitata luotettavasti yksinkertaisilla monivalintakysymyksillä. Sen vuoksi
Tiviittorin testi ja useat vastaavat sortuvat kyselemään nippelitietokysymyksiä, joihin
vastaaminen oikein tai väärin ei kuvasta tekijän ATK-taitoja. Kun tähän kontekstiin lisätään
muutama heikosti asetettu kysymys ei lopputuloksesta jää paljoa juhlittavaa.

Esimerkiksi itse sain aihealueesta "Informaation haku ja hallinta" vain 40 % oikein, vaikka 
koen sen omaksi vahvuusalueekseni. Kysymykseen "miksi Wikipediaa ei hyväksytä luotettavaksi lähteeksi" on vaikea 
vastata oikein, jos oikeita vastauksia ei ole tarjolla.
Hieman saivarrelen koko luotettavan määritelmä on vaikea, sillä testi ei kerro ollaanko 
Wikipediaa käyttämässä lähteeksi kavereiden keskiseen vedonlyöntiin vai graduun. Joka 
tapauksessa Wikipediaa koskee samat lainalaisuudet kuin muitakin lähteitä: Tarkista myös
käyttämäsi lähteen lähteet ja arvioi perstuntumalta kokonaisuuden luotettavuus. Pätevältä
vaikuttavia, mutta tieteen tekemisen kannalta täysin irrelevantteja, tutkielmia saa Kiinasta muutaman dollarin hintaan.

![Wikipedia lähteenä](/img/wikipedia-kysymys.png)

> "Jeesuksen vittu."  
>  
>  -- eräs toinen käyttäjä

Tiviittorin testistä saa myös kuvan, että se on kohdennettu tietyille sovelluksille, jolloin vastaamiseen
vaikuttaa jos on käyttänyt jotain muuta vastaavaa sovellusta. Toisten sovellusten
"oletusasetuksissa" voi olla aivan muita valintoja kuin mitä Office-tuoteperheessä, joten
kysymykset valikoista ja niiden sisällöistä on merkityksetöntä knoppitietoa. Tärkeämpää olisi
pyrkiä mittaamaan ohjelmistojen käyttötaitoja sekä niiden taitojen soveltamista eri työkaluihin.

Olen huomannut oman työurani aikana haastatellessa ja arvioidessa muiden ihmisten taitoja, ettei edes kahden tunnin face-to-face -haastattelussa saa aivan kaikkia kiviä käännettyä henkilön osaamisesta. Tiviittorin testissä oli toki paljon hyviäkin kysymyksiä erityisesti liittyen tietoturvaan ja verkkotyöskentelyyn, sillä niitä asioita on helmpompi arvostella monivalintakysymyksillä. Kokonaisuus jätti kuitenkin paljon parantamisen varaa.

Tämän arvioinnin voi myös ottaa katkeran nörtin avautumisena, koska hän ei tiedä mikä seuraavista 
ei liity tulostimen asetuksiin: 1) tulostimen valinta, 2) paperin asemointi vai 3) tulostettavien
sivujen määrä. All in all: Alla on nähtävissä ikänsä ATK:n kanssa pyörineen, 6 vuotta koodausta tehneen ja nykyisin
teknisenä arvioijana toimivan henkilön pisteet.

![Tiviittorin tulokset](/img/tiviittori-tulokset.png)
