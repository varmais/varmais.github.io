---
layout: post
author: 'Teemu Tiilikainen'
title: Miten tietokoneohjelma voi maksaa 384 miljoonaa?
date: 2015-08-20 00:23:42.000000000 +03:00
---
Hyvä ystäväni​ vaati julkista ulostuloa aiheesta, kun toisaalla puolustin [Apotti-projektin hintalappua](http://nyt.fi/a1305978494550), joten tässä se tulee: 

##### 1. Vaadittava laatu
Terveydenhuollon järjestelmät yksinkertaisesti maksavat paljon rahaa. Koodiriville tulee paljon enemmän hintaa kuin esimerkiksi webbisaitti-projektissa, koska tuotteen toimintavarmuuden tulee olla aivan eri magnituudissa. Jos ajatellaan, että webbisivun hinta on 10 euroa per rivi koodia, terveydenhuoltojärjestelmän hinta on 100 euroa per rivi ja avaruus-/sotilasjärjestelmissä 1000 euroa per rivi.

##### 2. Hinta jakaantuu 10 vuodelle. 
Koko Suomen terveydenhuoltojärjestelmien ylläpito maksaa noin 200 miljonaa euroa per vuosi. Pääkaupunkiseutu yksinään kattaa tästä 45 miljoonaa, eli 10 vuoden aikana järjestelmien kustannus on noin 450 miljoonaa euroa. Yhtenäistämällä järjestelmät ylläpitomaksut laskevat, ja Apotti-hanketta arvioitaessa on päädytty 10 vuoden aikana saataviin, jopa 330 miljoonan euron määrällisiin säästöihin, jotka koostuvat pääosin hoitohenkilökunnan ajankäytön tehostamisesta.

##### 3. "Virossa saatiin järjestelmä 10 miljoonalla!" 
Tämä kommentti ei sinällään ole validi, koska kyseessä on kaksi aivan erilaista projektia. Vertailuksi artikkelissa otettiin ydinvoimala, mutta omasta mielestäni sopivampi vertailukohta olisi projekti, jossa korvattiin vanha neukkukuutio-kortteli yhdellä modernilla kerrostalolla (hinta 50 miljoonaa euroa), ja ihmetellään hintaeroa kun naapuri ostaa uudesta rivitalosta asunnon (hinta 300 000 euroa). Varsinkin olemassa olevan datan kääntäminen ja tallentaminen uutteen järjestelmään maksaa paljon ja vie aikaa. Virossa tätä ei tarvinnut tehdä. Lisäksi Viron järjestelmistä puuttuu useita pitkälle vietyjä integraatioita, jotka löytyy osasta Suomen kymmeniä järjestelmiä.

Apotti-projektia voi ja tullaan kritisoimaan monesta asiasta, mm. [Epicin valinta](http://www.hs.fi/kaupunki/a1305978101832) toimittajaksi, [MUMPS-ohjelmointikielestä](http://thedailywtf.com/articles/A_Case_of_the_MUMPS), suljetusta koodista ja [epämodulaarisesta arkkitehtuurista](http://www.digitoday.fi/data/2013/05/30/viron-potilasjarjestelman-kehittaja-husin-apotissa-otetaan-suuria-riskeja/20137659/66), mutta hinta on yksi hankkeen parhaiten perusteltu muuttuja. Paremman tiedon puutteessa populismiin on kuitenkin helppo sortua.
