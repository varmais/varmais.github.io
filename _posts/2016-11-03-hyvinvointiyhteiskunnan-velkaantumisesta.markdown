---
layout: post
author: 'Teemu Tiilikainen'
title: Hyvinvointiyhteiskunnan velkaantumisesta
date: 2016-11-03 08:45:16.000000000 +03:00
---

Olen nyt nähnyt useita leikkauksien vastaisia ja elvytystä puolustavia 
FB-päivityksiä, joita näyttää ilmaantuvan puolukantaan katsomatta. 
Puhutaan muun muassa siitä kuinka pitäisi lopettaa hyvinvointiyhteiskunnan 
alasajo ja aloittaa elvytys. (esim. [Päivän Byrokraattia siteerataan](https://www.facebook.com/PaivanByrokraatti/photos/a.166322923553511.1073741829.145773165608487/570455039806962/?type=3&theater))

Todellisuudessa se on kuitenkin juuri se hyvinvointi, joka ajaa alas 
meidän yhteiskuntaa. [Sosiaalimenot ovat triplaantuneet](https://www.thl.fi/fi/tilastot/tilastot-aiheittain/sosiaali-ja-terveydenhuollon-talous/sosiaalihuollon-menot-ja-rahoitus) 
sitten 1980-luvun, jolloin viimeiset suuret uudistukset tämän hyvinvointiyhteiskunnan 
rakentamiseksi tehtiin. 

Eikä tarvitse olla mikään taloustieteilijä, 
jotta ymmärtää mistä se johtuu: Huoltosuhde on kasvanut nopeasti 
(0.15 -> 0.33 1980 lähtien) [ja kasvaa edelleen](http://www.kvartti.fi/fi/artikkelit/elakeikaisen-vaeston-kehitys-helsingissa). 
Suomen kansalla ei vain yksinkertaisesti ole varaa maksaa saman verran rahaa yksittäiselle 
sosiaaliturvaa tarvitsevalle, koska sosiaaliturvaa tarvitsevien määrä 
on noussut ja tulee nousemaan todella paljon.

Valtionvelasta puhuttaessa tulee muistaa, että kaikki velka on kansalaisten 
itsensä maksettava. Ainoastaan valtioiden kansalaiset maksavat veroja, 
ja heidän maksettavanaan on siis sekä kotitalouksien että valtion velka. 
Valtionvelan kasvu on tunnettu tosiasia, mutta vähemmän kiinnitetään 
huomiota siihen että kotitalouksien velan määrä on [2,5 kertaistunut 
sitten 1980-luvun](http://www.findikaattori.fi/fi/28). Suomalaiset ovat siis viimeiset 35 vuotta elänyt 
velaksi oikein urakalla. Järkyttävä velaksi eläminen nollakoroilla 
yleensä lasketaan elvytykseksi, muttei näemmä Suomessa.

Fakta on se, ettei velaksi eläminen ole tervettä. Koska niin kovasti halutaan 
pitää kiinni hyvinvoinnista, ollaan valmiita uhraamaan yhteiskunta leikkaamalla 
muun muassa koulutuksesta, mutta kyseiset toimet eivät millään riitä ja 
ovat lähinnä tekohengittämistä. Hyvinvointiyhteiskunta voi toteutua 
vain jos tarpeeksi useat osallistuvat sen maksamiseen. Suomessa liian 
iso pala kakkua lankeaa leivottavaksi liian pienelle osalle kansalaisista.

----
Lähteitä:

https://www.facebook.com/PaivanByrokraatti/photos/a.166322923553511.1073741829.145773165608487/570455039806962/?type=3&theater  
https://www.thl.fi/fi/tilastot/tilastot-aiheittain/sosiaali-ja-terveydenhuollon-talous/sosiaalihuollon-menot-ja-rahoitus  
http://www.kvartti.fi/fi/artikkelit/elakeikaisen-vaeston-kehitys-helsingissa  
http://www.findikaattori.fi/fi/28  
