---
layout: post
author: 'Teemu Tiilikainen'
title: Tiviittorin tieto- ja viestintäteknisiä taitoja mittaavan testin testi
date: 2015-08-19 23:45:16.000000000 +03:00
---

Sain kuluvalla viikolla mahdollisuuden benchmarkata Tiviittorin [tieto- ja viestintäteknisiä taitoja mittaavan testin](http://www.tiviittori.fi/ServicePages/Introduction.aspx).
Testin idea on hyvä, ja näen sen hyvänä loppukokeena mikäli sitä käytetään esimerkiksi jonkin
kurssin arviointiin, mutta yksittäisenä mittarina henkilön tosiasiallisten ATK-taitojen kartoittamiseen
se ei vain toimi.

[Tiviittori](http://www.tiviittori.fi/Default.aspx) on siis verkkopohjainen työkalu tieto- ja 
viestintäteknisten taitojen arviointiin. Arviointityökalun avulla selvitetään 
tvt-osaamisen tason ja mahdolliset täydennystarpeet eri osa-alueilla 
perustaidoista aina syvällisempään tietotyöosaamiseen. Tiviittorissa on 
kolme arviointikokonaisuutta.

Tietoyhteiskunta- ja mediataidot ovat digitaalisia laitteita käyttävän ja 
verkossa toimivan avaintaitoja. Teknis-käytännölliset taidot -testi 
keskittyy hyötykäyttäjän osaamiseen. Tietotyön taidot -testi kertoo, miten 
sujuvasti ja monipuolisesti hyödynnät tieto- ja viestintätekniikan tarjoamia 
mahdollisuuksia työssä yksilön ja yhteisön näkökulmasta. tietotyöosaamiseen.
Jokainen arviointikokonaisuus on jaettu osa-alueisiin, jotta tulosten tarkasteleminen 
on selkeää. Esimerkiksi teknis-käytännöllisten taitojen osalta testataan ja 
arvioidaan erikseen tekstinkäsittelyn ja taulukkolaskennan taidot.

Ymmärrän kyllä minkälaista osaamistaulukkoa testillä pyritään hakemaan, mutta omasta
mielestäni se ei sovellu tietoteknisten taitojen mittaamiseen. Testi toimii varmasti
hyvin, mikäli se pidetään loppukokeena esimerkiksi ATK-ajokortti -kurssille, jossa ensin
opiskellaan materiaaleja ja vastataan niiden pohjalta vastaavan testin kysymyksiin.

Valittetavasti ATK-alan, kuten monen muunkin alan, ongelmana on se, että kyseisiä alaan
liittyviä taitoja on erittäin vaikea mitata luotettavasti monivalintakysymyksillä. Sen vuoksi
Tiviittorin testi ja useat vastaavat sortuvat kyselemään nippelitietokysymyksiä, joihin
vastaaminen oikein tai väärin ei kuvasta tekijän ATK-taitoja. Kun tähän kontekstiin lisätään
muutama heikosti asetettu kysymys ei lopputuloksesta jää paljoa juhlittavaa.

Esimerkiksi itse sain aihealueesta "Informaation haku ja hallinta" vain 40 % oikein, vaikka
todellakin koen sen omaksi vahvuusalueekseni testin aihealueista. Kysymykseen "miksi Wikipediaa
ei hyväksytä luotettavaksi lähteeksi" on vaikea vastata oikein, jos oikeita vastauksia ei ole tarjolla.
Hieman saivarrelen koko luotettavan määritelmä on vaikea, sillä testi ei kerro ollaanko 
Wikipediaa käyttämässä lähteeksi kavereiden keskiseen vedonlyöntiin vai graduun. Joka 
tapauksessa Wikipediaa koskee samat lainalaisuude kuin muitakin lähteitä: Tarkista myös
käyttämäsi lähteen lähteet ja arvioi perstuntumalta muutenkin sen luotettavuus. Pätevältä
vaikuttavia, mutta faktojen kannalta täysin irrelevantteja, tutkielmia saa Kiinasta muutaman dollarin hintaan.

Tiviittorin testistä saa myös kuvan, että se on kohdennettu tietyille sovelluksille (lue: 
Microsoft Word, Excel, Powerpoint, aivan niinkuin ATK-ajokortti!), jolloin vastaamiseen
vaikuttaa jos on käyttänyt jotain useista vastaavista sovelluksista. Toisten sovellusten
"oletusasetuksissa" voi olla aivan muita valintoja kuin mitä Office-tuoteperheessä, joten
kysymykset valikoista ja niiden sisällöistä on merkityksetöntä knoppitietoa. Tärkeämpää olisi
pyrkiä mittaamaan ohjelmistojen käyttötaitoja sekä niiden taitojen soveltamista eri työkaluihin.

Tämän arvioinnin voi myös ottaa katkeran nörtin avautumisena, koska hän ei tiedä mikä seuraavista 
ei liity tulostimen asetuksiin: 1) tulostimen valinta, 2) paperin asemointi vai 3) tulostettavien
sivujen määrä. Testissä oli toki paljon hyviäkin kysymyksiä erityisesti liittyen tietoturvaan
ja verkkotyöskentelyyn, koska niitä asioita on helmpompi arvostella monivalintakysymyksillä.
Kokonaisuus jätti kuitenkin paljon parantamisen varaa.

Alla on nähtävissä ikänsä ATK:n kanssa pyörineen, 6 vuotta koodausta tehneen ja nykyisin
teknisenä arvioijana toimivan henkilön pisteet.

